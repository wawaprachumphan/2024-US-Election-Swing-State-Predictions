# Swing State Predictions: How AI is Shaping the 2024 US Election

การเลือกตั้งประธานาธิบดีสหรัฐฯ 2024 ที่กำลังจะเกิดขึ้นในวันที่ 5 พฤศจิกายน 2567 นี้ นับว่าเป็นเหตุการณ์สำคัญที่ทั่วโลกให้ความสนใจ 

เพราะนอกจากสหรัฐฯ จะเป็นหนึ่งในประเทศต้นแบบของประชาธิปไตยและมีระบบการเลือกตั้งที่ไม่เหมือนใครแล้ว สหรัฐฯ ยังมีบทบาทสำคัญต่อความเป็นไปของโลกในมิติต่างๆ ขณะที่ตัวผู้นำหรือประธานาธิบดีเองก็จะมีส่วนสำคัญต่อการกำหนดนโยบายที่ส่งผลทั้งทางตรงและทางอ้อมต่อเศรษฐกิจ เทคโนโลยี และความมั่นคงทั่วโลกตลอดระยะเวลา 4 ปีในตำแหน่ง

หนึ่งในตัวชี้วัดสำคัญสำหรับการเลือกตั้งประธานาธิบดีสหรัฐฯ คือรัฐที่เรียกว่า Swing State หรือ Battleground States ซึ่งเป็นรัฐที่ผู้สมัครจาก 2 พรรคการเมืองหลักอย่างพรรคเดโมแครตและพรรครีพับลิกันจะมีคะแนนนิยมสูสีกัน และผลการเลือกตั้งจากรัฐเหล่านี้มีอิทธิพลอย่างมากต่อการตัดสินว่าแคนดิเดตจากพรรคใดจะได้เป็นประธานาธิบดี
 
ในการเลือกตั้งปี 2024 มี 7 รัฐที่ได้รับการจับตาว่าเป็น Swing State ประกอบด้วย 
1. แอริโซนา (Arizona)
2. จอร์เจีย (Georgia)
3. เนวาดา (Nevada)
4. นอร์ทแคโรไลนา (North Carolina)
5. เพนซิลเวเนีย (Pennsylvania)
6. มิชิแกน (Michigan) 
7. วิสคอนซิน (Wisconsin) 

บทความนี้จะนำเสนอการใช้ AI มาคาดการณ์ว่าในการเลือกตั้งประธานาธิบดีสหรัฐฯ 2024 นี้ แคนดิเดตจากพรรคการเมืองใดจะคว้าชัยในแต่ละรัฐ Swing State 

โดยใช้ชุดข้อมูลผลการเลือกตั้งย้อนหลังตั้งแต่ปี 2000 - 2020 รวมทั้งจำนวนประชากรผู้มีสิทธิเลือกตั้ง (Citizen Population) ผู้ลงทะเบียนเลือกตั้ง (Registered Vote) และผู้ออกมาใช้สิทธิเลือกตั้ง (Voter Turnout) 



![ภาพรวมผลการเลือกตั้งในรัฐ Swing State ตั้งแต่ปี 2000 - 2020 in Each Category](https://github.com/NichareeInt/picture/blob/main/download%20(1).png)


# ภาพรวมผลการเลือกตั้งในรัฐ Swing State ตั้งแต่ปี 2000 - 2020 

จากกราฟภาพรวมผลการเลือกตั้งในรัฐ Swing State ตั้งแต่ปี 2000 - 2020 ระหว่างพรรคเดโมแครตและพรรครีพับลิกัน แสดงให้เห็นถึงคะแนนความนิยมที่เกิดขึ้นสลับกันอย่างมีนัยยะสำคัญ ดังนี้ 

ผลรวมของจำนวนผู้มีสิทธิเลือกตั้งมีเทรนด์เพิ่มขึ้นอย่างสม่ำเสมอ สัมพันธ์กับจำนวนประชากรที่เพิ่มขึ้นทุกๆ ปี 

สถิติการคว้าชัยรวมในรัฐ Swing State 

พรรครีพับลิกันได้รับชัยชนะจากการเลือกตั้งทั้งหมด 3 ครั้ง ในปี 2000, 2004 และ 2016
พรรคเดโมแครตได้รับชัยชนะจากการเลือกตั้งทั้งหมด 3 ครั้ง ในปี 2008, 2012 และ 2020
 	
จากสถิติผลการคว้าชัยในแต่ละปี พบว่าใน 2 ปีแรก (2000 และ 2004)	ชัยชนะเป็นของพรรครีพับลิกันและมีคะแนนนำในอัตราสม่ำเสมอ ถัดมาในปี 2008 กราฟแสดงให้เห็นถึงการเพิ่มขึ้นของพรรคเดโมแครตอย่างก้าวกระโดดจากกระแสความนิยมในบารัก โอบามา  ซึ่งถือเป็นการพลิกโฉมประธานาธิปดีผิวสีคนแรกของสหรัฐฯ ในขณะเดียวกันกราฟก็แสดงให้เห็นถึงการสูญเสียฐานเสียงของพรรครีพับลิกัน 
ก่อนที่ปี 2016 คะแนนความนิยมของพรรครีพับลิกันจะกลับมาอีกครั้ง ในยุคของโดนัล ทรัมป์ จากนโยบายเด่น Make American Great Again 
และพ่ายกลับให้พรรคเดโมแครตในปี 2020 ให้แก่ โจ ไบเดน 
